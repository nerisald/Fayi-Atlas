---
{"dg-publish":true,"permalink":"/gdr/pg/kai-niwamoto/kai-seong/"}
---


![[kai_seong.png \| 150]]  Kai è un personaggio... [TODO]


---

# Backgorund

_«Chi sono io?»_

Per qualche ragione mi sono svegliato così, con questa stupida domanda nella testa che si rifiuta di andarsene. Da quando ho cominciato a pormi questioni del genere? 
Ma che mi importa alla fine. Adesso il mio più grande problema è questo terribile mal di testa che mi fa uscire di cervello. Vorrei soltanto che si levasse di torno e mi lasciasse in pace. 
Forse ieri sera ho veramente esagerato con il siero [^1] . Oppure è solo che non ero più abituato a tutti quei bicchieri... E pensare che ero riuscito finalmente a smettere. 
Ma dove cazzo sono finite le pillole? Ero convinto di averle lasciate qui, sopra al cassetto. Per la miseria, non è possibile che le perda in continuazione. Avanti saltate fuori. Non è possibile che tutte le volte vi debba cercare per venti inutili minuti in questa inutile e rumorosa stanza d'albergo.
Per la miseria! Ci rinuncio...
Guarda tutto questo disordine Kai, non riusciresti mai a trovare le pillole fra tutti quei vestiti buttati all'aria. 
Che ore sono? Accidenti, sono solo le 3... Poco importa, vorrà dire che uscirò sul balcone a fumarmi un sigaretta. Quelle non le perdo mai di vista. 
[TODO] introdurre lo zaino. 

Mi chiedo come mai io stia ancora pensando a quella domanda... Nonostante io adesso sia qui, che sto provando a combattere l'insonnia, mentre mi fumo una bella sigaretta seduto sul bancone. Davanti a me la città non dorme e le luci al neon proiettano luci caleidoscopiche sul mio viso stanco e smunto dall'alcool. Una vista che per quanto caotica, solitamente mi rilassa. Ma per qualche ragione non ora.
Direi che non mi resta altro che provare a rispondere.

Il mio nome è Kai Seong[^2] e sono nato e cresciuto all'interno del distretto dello Scudo di Vella. I miei genitori non li ho mai conosciuti veramente, così come gli altri membri della mia famiglia. Eccezion fatta per mia nonna Pŭa che mi ha accudito fin dalla morte di mio padre. Nonostante io non lo abbia mai conosciuto, so praticamente tutto di lui. Nella casa di Pŭa ogni parete era tappezzata delle sue foto, ed ogni vetrina era piena delle sue medaglie e dei suoi premi. 
La casa permeava dei ricordi di mio padre, ed insieme a loro anche della sua presenza. Pŭa amava parlare di lui, di quanto fosse coraggioso e forte. Amava parlare dei suoi successi e delle soddisfazioni che lui le aveva portato. 
Mio padre si chiamava Flynn Seong ed ha fatto parte dell'aeronautica dell'esercito fino al giorno della sua morte, avvenuta durante il servizio militare. Di mia madre invece so di gran lunga di meno. Il suo nome era Yō ed era originaria di [TODO]. Di lei ho visto solamente qualche fotografia risalente al giorno del loro matrimonio. In quell'occasione mia madre indossava un elegante vestito rosato completamente decorato di merletti e pizzi. Pŭa per quell'occasione le aveva regalato un fermacapelli di camelie[^3], che con i loro colori accesi mettevano in risalto i suoi capelli lunghi e scuri e i suoi occhi allungati. 
Mio padre lì di fianco invece era in divisa ufficiale. Era li che si imponeva con il suo solito modo serio: spalle larghe e la schiena sempre dritta, come gli avevano insegnato all'accademia. 

Col tempo, mio padre era riuscito a scalare tutti quanti i gradi, passando dall'essere un semplice cadetto ad essere comandante di uno degli squadroni degli avanguardisti: manipolo di uomini estremamente coraggiosi che si avventurano all'esterno della città, difendendo e facendo progredire il fronte, per tenere al sicuro la città dal nemico. O almeno questo è quello che mia nonna mi ha sempre raccontato.
Fu proprio durante una di queste difficilissime missioni che mio padre perse la vita. Il tutto avvenne pochi mesi dopo la mia nascita, dunque stiamo parlando di circa 26 anni fa. 
La tragedia ebbe luogo durante la prima notte d'estate. La guerra in corso sul fronte settentrionale era giunta ad uno stallo e mio padre e la sua squadra si erano accampati nei pressi di un canyon per la notte. Da quello che so, quella sera ci fu un'accesa discussione fra Flynn ed un certo Rel, uno dei membri della squadra. Mio padre, in seguito ad alcune segnalazioni, aveva deciso di indietreggiare di qualche chilometro per potersi riorganizzare e poi poter sferrare un attacco inaspettato al fronte nemico che stava avanzando colpendo le loro provvigioni. Quel Rel invece, diceva che dovevano sfruttare il favore della notte  per poter prendere anche l'ultimo battaglione nemico e così facendo ripulire completamente la zona.
Mio padre però era una persona autoritaria per questo rifiutò bruscamente la proposta di Rel. E fu in questo momento che il traditore, decise di disubbidire ai comandi di Flynn. 
Si allontanò rabbioso dall'accampamento e si diresse verso nord, convinto di poter portare a termine la missione anche da solo. Ovviamente, una volta lontano dall'accampamento, completamente solo e privo di coperture, Rel fu accerchiato e catturato da un gruppo di ribelli nemici nel giro di pochi minuti. 
In questa situazione disperata, infuriato Rel pensò di vendicarsi e di passare alla fazione nemica. Rivelò la posizione della sua squadra e l'esercito nemico riuscì così a preparare un imboscata al battaglione di Flynn. Questo tradimento ci costò tanto. Perdemmo territori, provviste e soprattutto un gruppo di uomini estremamente coraggiosi, tra i quali mio padre.

Quando la notizia si diffuse per la città, le dita vennero immediatamente puntate su mia madre. Accusato di aver rivelato alla sua madre patria la posizione di mio padre. Pŭa, nonostante fosse distrutta dalla morte di mio padre, non credette mai a quelle voci, sapeva perfettamente che Yō, anche lei a pezzi, non avrebbe mai fatto una cosa del genere. 
Per paura di una rappresaglia cittadina contro di lei e dunque anche contro di me, mia madre decise che la cosa migliore da fare sarebbe stata di lasciare per sempre la città e di lasciarmi alle cure di mia nonna. E così fece. Prese tutte le sue cose e mi disse addio. Da quel giorno non l'ho mai più rivista. 
Qualche mese dopo vennero svolte delle indagini. Andando a ricercare soprattutto le ultime comunicazioni fatte dalla squadra, l'innocenza di mia madre venne ben presto rivelata, ma ormai era troppo tardi. Mia nonna provò a contattare Yō per dirle ti tornare, ma non riuscì a contattarla. La cosa che mi fa incazzare di più però è che tutt'oggi c'è gente che crede ancora oggi che mia madre, il nemico, abbia tradito la nostra città.

Dopo questo evento però la mia vita ebbe comunque un risvolto tutto sommato positivo. Mia nonna Pŭa assomiglia per molti a mio padre. Sempre composta, ordinata e molto spesso severa.  

Ora ho capito. Io sono Kai e sono un pilota.

[^1]: Il _siero_ è un potente alcolico prodotto interamente in laboratorio. È il risultato di varie reazioni chimiche. Ha un alto contenuto alcolico e un gusto molto forte, molto speziato.
[^2]: Cognome coreano (성) che significa _successo_.
[^3]: La camelia è un genere di pianta che presenta grossi fiori che vanno dal bianco al rosa scuro. [Camelia](https://commons.wikimedia.org/wiki/File:Camellia_japonica_%27Pink_Perfection%27.jpg#/media/File:Camellia_japonica_'Pink_Perfection'.jpg).







